Xir-iw, lxir-inu mmi deg yirebbi-inu.
Ḥrez-it a bab-inu, ad yeɛmeṛ uxxam-inu.
Ttehhu, ad am-telhu, tawaract n unebdu.
Teklukel ma tenda, tečč-itt yelli ṣṣaḥḥa.
Ad as-ternu deg leɛḍam d wafud akked ṣṣeḥḥa.
Ṣṣeḥḥa ad tezdeɣ laɛḍam, lebla ad yeffeɣ iɣess.
Nniɣ ay ulu-inu, kra i ak-yuɣen, henni-yi.
Ma d laẓ ay telluẓeḍ, ad nekker ad ak-nelhi.
Ma d win ɛzizen i tectaqeḍ, yebɛed wansa i d-yettḍilli.
A yemma, anwa i ṛuḥen ar tmurt n baba ḥnini.
Nniɣ-am, kemm a yelli, a taxeddact n uzanzu.
A yelli asmi i tluleḍ, yers lxiq d uɣanzu.
Tura, a yelli meqqreḍ, ad necreḍ adrim d asaku.
Nniɣ-am, kemm a yelli, a taxeddact n yibawen.
A yelli asmi tluleḍ, yers lxiq deg wulawen.
A yelli, tura meqqreḍ, ad necreḍ adrim d urawen.
Nniɣ-am, kemm a yelli, a taḥbult n yirden mi tnuṛ.
A yelli, ili-as i weltma-m, ad am-timɣur.
Lḥif n tegmat yewɛer, win ur nesɛi tagmat meḥqur.
A yiḍes yezzuzunen, zuzen-iyi yelli ad teṭṭes.
Ur tt-yettaɣ, ur tt-ibellu, ala lxir deg wul-ines.
A yiḍes yya-d ɣar da, ɣar yidis n teqcict-a.
Ad timɣur, ad tegduda, ad iyi-tecbu tasedda.
Jelleb, tekkeḍ nnig tebridin, ad tifeḍ akk tizyiwin.
Tizewɣin, tinerniwin.
Nnḍeɣ-am lemlaḥ s uyeffus, tiṭ deg-m ur tettnus, deg laɛnaya n nnbi amekyus.
Nnḍeɣ-am lemlaḥ, s ufus aẓelmaḍ, tiṭ tezger akkin agemmaḍ, deg laɛnaya n nnbi Ɛumar.
Nnḍeɣ-am lemlaḥ yeffusi, tiṭ deg-m ur tensi, wwin-tt leǧnun d imensi.
Lemlaḥ-iw lmellaḥa, wwin iserdan at ssṛima, wwin yirgazen at d timira.
Ad kksen zzefra i nneɛma, ad kksen tiṭ i yelli ma tella, deg laɛnaya n nnbi d lawliya.
Lemlaḥ-iw mliḥ, i d-inudan tamurt n ssiḥ.
Ad tekksem tiṭ i yelli, deg-s ur d-tettaǧǧam rriḥ.
Win yebɣan adrim aṭas, ad yaɣ aserdun ad yettjeṛ.
Wi yebɣan ad yečč timẓin, ad yaɣ agelzim d imceffaṛ.
Anwa i d aḥbib n Ṛebbi, d win yelluẓen yesbeṛ.
Tafat, Tiziri ahya-k a gma-inu. Tigi d yessi am warrezg-inu.
Ass-agi, d aqebli.
Kra yekka yiḍ, d tabuciḍant.
Yeqqers-d igenni.
S tirrugza d tfenṭaẓit i nerna ddunit, wamma ulawen d imuḍan.
D ayen, iɣder-it yiḍes.
Ad d-sɛeddiɣ tanafa, snat, saki-yi-d.
D tamurt n baba i cedheɣ.
Bezgen lecfaṛ-is, seg nnehtat d yimeṭṭawen.
Rrẓent wallen-is.
Ayen yuran deg twenza, ur yezmir yiwen ad t-yekkes.
Ḥum ḥum, Ḥemmama. Zub zub, Zubid. Tayaziḍt ad texnunes, a wi ččan tadmert-ines, s uɛeqqa n berkukes.
A yemma, a wi ṛuḥen s axxam n yizem ad t-yissin. 
Keččini a gma, a bu sebɛa teḥzamin.
A gma ḥder iman-ik, tenɣiḍ akk medden s tismin.
Kker ad tewwted aqabac.
Wwet ɣar lǧib, ad d-alin.
Bu tḥila, medden akk ines.
D netta i d aqerru n uxxam.
Tettmenni ad tuɣal, d tilemẓit am zik-nni.
I yi-d-yefnan kan d imeṭṭawen.
Kullec irab ɣar lsas.
Taddart-nneɣ mazal-itt d taqdimt, maca yal aseggas acḥal d axxam i idermen, imi ulac win ara asen-ibedden.
Dinna i d-yettban urgaz.
Lefhama truḥ-iyi, tɛedda nnig uqerru-w.
Aha! D acu nenna, aggur n lɛid ha-t-aya.
Aha! D nehdeṛ, aggur n lɛid, ad nemẓer.
A tameqqunt n nneɛneɛ, ccḍeḥ-im ass-a iwenneɛ.
A tameqqunt n leḥbaq, ccḍeḥ-im ass-a yeḥdeq.
D acu i d taɛenqiqt-nni, mi teswa ad d-dehṛen wamaw.
Icebbuben-is, d imezran iwraɣen.
Yezwi icuḍaḍ ubernus-is, iṛuḥ.
Leɛca deg yiḍ, txerreq targit yis-i.
S udem n ṣṣbaḥ, xerqeɣ deg targit ṛuḥeɣ.
Ṣeddḥen akk tibḥirt s later.
Iḍarren-is d ilabbaḍen.
Ha-t-an la yessawal i win ara irun.
Aql-i gar sin iberdan, yiwen yeɛraq, wayeḍ diri-t.
Mi ara yili gar yimeddukkal, yettekkes-iyi lxiq, zhiɣ ḍsiɣ.
Tessendef-d lǧerḥ n wul-iw.
La tessafay awren akken ad fetlent seksu.
Zik, tarda n yicettiḍen seg wasif.
Ad tḥukkeḍ icettiḍen ɣef uslaḍ.
Icettiḍen, akken llexsen, nettawi-ten-id deg yiqaẓalen ɣef yizugar-nneɣ.
Deg tegrest, nettawi-ten rkin seg uxxam, deg ṣṣabun yeḥman.
Deg wasif d aselili kan.
Deg unebdu, nettenkar zik, ɣef rrebɛa neɣ lxemsa, ilaq ad nṛuḥ s asif.
Ttxaṣṣan waman, akken ad naf-n tamda weḥd-s, ulac tulawin. 
Mi yezgen wass, d nnuba n yirgazen ad qegglen.
Maca ur ttɣiman ara, alamma fukkent-d akk tlawin tarda, ṛuḥent-d syin.
Cfiɣ, mi ara d-naweḍ s axxam, nefsi, ifadden kkawen.
Mi ara nebdu ccɣel, ḥman idammen, ur nettḥulfu ara s ɛeggu. 
Maca, mbaɛd asteɛfu, agṛam n lǧehd ulac-it.
Tameṭṭut d nettat i d lall n uxxam, tazmert ad tt-id-tesnulfu ɣas akken tefna.
Tajmilt n tmeṭṭut taqbaylit, d tameqqrant.
Kemmel kan tajmilt-im, ad iban ccɣel-im.
Nnan-as i uqjun, ad ak-nefk ccɣel n tmeṭṭut. Yenna-as, axir ad gganiɣ amnaṛ.
Segmi ara d-tekker, ulac iɣimi, ccɣel-is ur d-iban.
Yella win yuraren tajeɛlulaqt? S umrar iɛelqen ɣar ufurek n tzemmurt!
Uraren n zik, ur d-ttuɣalen ara.
Akken d-ffɣen igeḍman ijdiden, smundlen-ten warrac.
Ifres akk tiriwa, yesserka kra n txellal deg wakal.
Ifurkawen n tejjṛa n yifires wwḍen-d ɣar tegnit, almi i asen-yexdem isulas.
Akken ad tebdu lfakya tettewwa, ineqqeb-itt ufrux, syin ad d-ternu tzizwa d warẓẓen.
Urǧin tt-id-yekkis akken tecbaḥ, tezga tenqer.
